---
author: marcllm
category:
  - uncategorized
cover:
  alt: IMG_20241115_182446
  image: /atlesdevidessecretes/wp-content/uploads/2024/11/img_20241115_182446.jpg
date: "2024-11-15T23:25:41+00:00"
guid: https://atlesdevidessecretes.wordpress.com/?p=283
title: Interés del crèdit
url: /2024/11/15/interes-del-credit/

---
Arribo a Mindo, ja és fosc i no puc veure més enllà de les llumetes del poble.

Trobo l'habitació més econòmica passat el pavelló esportiu.

L'habitació no la puc pagar amb targeta, però la Gabriela em diu que fa una excepció i que puc pagar-la l'endemà. Quedem a les vuit del matí.

La veritat és que no porto ni cinc a la butxaca, de manera que sopo a un lloc on m'asseguro que es pot pagar amb targeta.

Els caixers que trobo no em funcionen i em queda molt poc efectiu.

Pel matí, passen de les vuit i no hi ha ningú. Així que me'n vaig, pensant que més tard puc passar i pagar.

Vull veure Mindo, però necessito treure diners d'algun caixer, si vull sobreviure.

Pujo a un dels cotxes plens que va cap al poble de San Miguel de los Bancos. Pel nom, sembla un lloc ideal per treure diners.

Quan hi arribo, al poble no hi ha llum. Tot i així, he de pagar el transport amb els meus dos últims dòlars.

Són les nou del matí i un senyor em comenta que fins les dues no vindrà la llum. Però si vaig al següent poble, a Pedro Vicente Maldonado, trobaré un caixer amb generador elèctric.

Camino fins fora del poble i un autobús em recull. Aviso que porto la butxaca buida i el revisor riu tot deixant-me passar.

Baixo a Can Maldonado i efectivament m'hi espera el Banco Pichincha, el banc més gran amb un caixer que sembla funcionar.

Intento treure diners, però malgrat passar per tots els passos, la pantalla del caixer m'acaba dient: " _Su Banco está fuera de línea_".

Vull interpretar correctament aquell missatge d'error, així que m'endinso al fantàstic món dels bancs.

La senyora de la finestreta m'explica una història sobre les conneccions, els bancs i la llum, que encara ara vull entendre. Surto del banc amb cara de no entendre res i amb la sensació que tampoc ho entendré. El resum és que m'havia d'esperar fins les dues del migdia per comprovar si, amb la tornada elèctrica, les conneccions del banc funcionaven bé.

Amb un batibull de soroll mental, intento pensar què puc fer, mentre veia una cua de gent, retirant bitllets sense problemes.

Tinc quatre hores d'espera per endavant i, sense massa il·lusió, vaig a veure què puc descobrir al poble.

Veig una fira de salut, on em miren la glucosa, la pressió i em diuen que medeixo un centímetre menys del que em creia tenir.

Passo per un petit camp esportiu. Una espècie de sala polivalent amb botiguetes. I veig un banc. Però un dels bons, dels que t'hi pots asseure.

Sec. Penso en com sobreviuré sense diners. Em costa creure que a les dues pugui treure diners. Una senyora apareix de darrere el mostrador. Un mostrador petit que tinc a l'esquena d'on m'he assegut.

Em pregunta si vull res. Dic que no, acompanyat de tota la història que em porta a ser allà. La senyora em dóna un caramel i no em demana res a canvi.

És un dolç d'ametlla envoltada d'anís caramelitzat. La dona m'escolta i em proposa coses que puc fer al poble.

Aquella actitud em revifa i es presenta com esperança.

Aquella dona em saluda i es presenta com Esperança.

Passa l'estona, i després d'haver provat a tots els caixers sense sort, arriba el moment i la llum torna. Jo ja sóc a l'espera per provar una altre vegada.

No funciona.

En aquell moment recordo que hi ha un caixer just davant del Pichincha. És un caixer molt senzillet. No sembla que, en comparació a l'altre, hagi de funcionar. Però ho provo igualment.

Un caixer de marca JEP, finalment, em dóna els diners que li demano. Ara ja puc estar tranquil, després de passar un matí buscant solucions a tort i a dret.

Ja que sóc allà, vull entendre perquè el banc principal no em funciona i, després de provar-ho de nou, sense èxit, entro, de nou, al fantàstic món bancari.

El guarda de seguretat, després d'escoltar-me, em dirigeix a la responsable. La senyora de la vestreta ja no és la mateixa, però m'atén la nova responsable.

Em fot el mateix rotllo sense sentit que segueixo sense entendre i surto sabent que aquell banc no em podrà ajudar.

La cara d'incertesa se'm canvia a la de sorpresa. Doña Esperança, vestida d'un xalec de neteja i manteniment, vé del pavelló i em passa pel davant,  somrient-me amb els ulls mentre entra a treballar al banc Pichincha.

Si. La mateixa dona que m'havia estat escoltant els meus problemes amb el banc, resulta que hi treballava.

La meva boca no pronúncia paraules perquè es queda oberta.

Passo per la paradeta per assegurar-me que era ella, i que ara ja no hi era. De pas, també, pagar el caramel amb els diners que ara sí que tenia.

Efectivament, les seves filles atenen la parada, els hi parlo del que ha passat i els hi pregunto si dec el caramel. Però sembla que no. Em conviden a un altre caramel i els hi emfatitzo el que crec que ha sigut una gran casualitat.

![](/atlesdevidessecretes/wp-content/uploads/2024/11/img_20241115_1824461691604547756121535.jpg?w=1024)Mayer, la filla de l'Esperança, a la botiga

Agafo l'autobús de tornada. I tinc la oportunitat de pagar el trajecte d'anada i tornada. Casualment, l'autobús era el mateix que el que havia agafat a l'anada. I jo mateix m'ofereixo a tornar el que debia, i no m'havia demanat.

Arribo a Mindo, dino tard, perfi ja em puc permetre un àpat. Dec diners a l'hostal, així que trio tornar per pagar la nit anterior, i de pas, quedar-m'hi una altre nit.

En Diego m'atén, li explico tot i parlem amb la Gabriela, per calmar el neguit de l'impagament, que no havia pogut calmar durant el dia.

En Diego em reconeix el gest, i pel preu d'una habitació compartida i senzilla, m'ofereix una privada i millor

* * *

Per una banda, ha sigut un dia força horrible. Per l'altre, ha sigut bastant bo.

---
author: marcllm
category:
  - uncategorized
date: "2024-09-27T17:10:00+00:00"
guid: https://atlesdevidessecretes.wordpress.com/2024/09/27/graffiti/
title: Graffiti
url: /2024/09/27/graffiti/

---
![](https://blogger.googleusercontent.com/img/a/AVvXsEiO2uMVs3S3OKnpUBYGP49MnsMtKwrhjW6Hkj-1qdTc-ap4L2EjQgMqhiLAFU7nMc6UEFbX2XqhrruWpG-7aIG6uCrbuD2N6yXAwakloevBgg33ORoe_WtN9FhP6cpMxmo1PTfnYWs-EhsfSb02jk2JKmboH7gVYB5aagMGRdZQ2-MMb4Ft6ovC8j_crllv=rw)

[  
](https://blogger.googleusercontent.com/img/a/AVvXsEiO2uMVs3S3OKnpUBYGP49MnsMtKwrhjW6Hkj-1qdTc-ap4L2EjQgMqhiLAFU7nMc6UEFbX2XqhrruWpG-7aIG6uCrbuD2N6yXAwakloevBgg33ORoe_WtN9FhP6cpMxmo1PTfnYWs-EhsfSb02jk2JKmboH7gVYB5aagMGRdZQ2-MMb4Ft6ovC8j_crllv) Passegem amb la Juliana per Bogotà i ens explica la història, quins són els edificis importants, com creix la ciutat i come s diferencien els barris. La ciutat té experiència en el narcotràfic, la prostitució, les bandes armades, altercats, tensió política, etc. Una de les seves recomanacions és explorar els graffitis amb algú entès en el tema.

Li faig cas i em presento a un passeig grupal per veure els graffitis i entendre quin impacte té als barris desfavorables. L'Andrea i jo estem sota el seu paraigües esperant si algú més vol veure pintades a les parets sota la pluja intensa que pot oferir la ciutat. Sembla que la pluja no pararà i li dic que a mi m'està bé qualsevol opció, deixar-ho per un altre dia o que em faci un tour personalitzat. En veu baixa auguro que ningú vindrà a una passejada sota el xàfec que estava caient. Crec que ella veu la meva flexibilitat, així que em diu de fer un cafè parlant de Bogotà i l'art urbà.

![](/wp-content/uploads/2024/09/image.jpg?w=1024)oplus\_33

Com que no hi ha ningú més que ens escolti, li comento el meu escepticisme sobre la pintura i si realment té conseqüències positives.

És una noia amb una gorra i pintes molt hip hop. Entesa en belles arts, fa murals i sap apreciar els detalls d'altres artistes que colaboren a fer un món més acolorit.

Em dóna exemples d'art en barris desfavorits. Els nens s'interessen en l'art que els envolta. Pintar a llocs on hi ha pobresa alimenta les ments i desperta curiositat dels més petits. L'art és una forma d'expressió. La gent que viu a fabeles tindrà coses a dir i l'art pot ser una eina que calmi el seu neguit.

A més, té una forma transformadora. El turisme s'hi acosta. Vol veure aquelles obres i això pot fer néixer activitats econòmiques.

L'art pot ser una alternativa a la delinqüència. Si en dones exemple allà on calgui, pot afavorir al barri.

No és un canvi immediat, però dóna esperança als veïns.

Aquella xerrada m'obre els ulls. Poter escriure noms a les parets no fa gaire res, però fer un mural que expliqui una història pot amfer sentir identificar i així acompanyar a qui ho necessiti. Comparable fins i tot a una espècie de religió. Una mirada amb fe pel futur.

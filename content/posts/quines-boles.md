---
author: marcllm
category:
  - uncategorized
cover:
  alt: IMG_20250111_153754
  image: /wp-content/uploads/2025/01/img_20250111_153754.jpg
date: "2025-01-13T00:48:18+00:00"
guid: https://atlesdevidessecretes.wordpress.com/2025/01/12/quines-boles/
title: Quines boles
url: /2025/01/12/quines-boles/

---
A la cantonada més dolça de Manaus hi ha una gelateria que rep el nom de Sorbete glacial.

El funcionament és el següent, si vols un gelat d'una bola té un preu, si en vols dues o més, va a pes. A més a més, te'l serveixes tu mateix, amb la supervisió d'algú de la botiga.

El primer dia opto per provar tot de gelats que desconeixia. Molts sabors són originaris de fruites amazòniques. Acabo passant a un gelat triple. Els _toppings_ \- o acabats que li poses per sobre - també són abundants i alguns desconeguts.

Vainilla, amb ametlla per sobre, mora amb mermelada de mora per sobre, carimbó, un savor nou per mi. I per sobre de tot Chantilly - una espècie de nata de postres, xocolata blanca, i crec que ja està.

M'agrada tant que l'endemà i torno, però aquesta vegada aposto per un gelat 100% amazònic.

Li foto totes les fruites, fetes gelat, que no conec. Poso petites quantitats per provar-les totes. Riuen de la meva fórmula, però és efectiva: Taperebá, castanha do brasil, buriti, açaí i tucumã. Tot amb topping de chantilly i ametlla.

![](/wp-content/uploads/2024/11/img20241015091323.jpg?w=1024)

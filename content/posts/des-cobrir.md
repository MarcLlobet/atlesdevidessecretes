---
author: marcllm
category:
  - uncategorized
cover:
  alt: IMG20241130132104
  image: /atlesdevidessecretes/wp-content/uploads/2024/11/img20241130132104.jpg
date: "2024-11-29T18:43:24+00:00"
guid: https://atlesdevidessecretes.wordpress.com/?p=348
title: Des cobrir
url: /2024/11/29/des-cobrir/

---
Faig la motxilla una vegada més. M'adverteixen una butxaca mig oberta. Ja sé que la tinc mig oberta. És a propòsit. La cremallera està mig trencada i és una butxaca que no utilitzo. Les butxaques laterals solen ser llocs on poses coses que no saps si utilitzaràs i no acostumo a ficar-hi res. Així sé que no me n'oblidaré. Que tot queda a la part principal. Ho remeno sovint, sé què hi ha i on ho deixo.

Com deia, m'assenyalen el lateral de la bossa. I mentre dic que ja sé com és, em fixo en els colors que s'hi entreveuen. Són plàstics. Acabo d'obrir i comprovar-ne el contingut.

Descobreixo amb el que no em cobreixo: un punyetero tallavents que no sabia que tenia. El mateix tallavents que no m'he posat sota la pluja, o que no m'ha protegit del vent glaçat, o que no m'ha abrigat en els moments més decisius.

La part bona és que estic viu i que me'l puc posar a partir d'ara.

Em ballava pel cap la possibilitat d'haver-lo agafat, però com que no l'havia vist, creia que no el tenia.

Però si. El tinc. Fantàstic, oi?

Almenys ara, no hauré d'utilitzar la meva bossa de plàstic. Amb la qual sembla que vagi disfressat de brossa.

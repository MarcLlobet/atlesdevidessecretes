---
author: marcllm
category:
  - uncategorized
date: "2024-09-16T03:02:00+00:00"
guid: https://atlesdevidessecretes.wordpress.com/2024/09/16/gardal/
title: Gardal
url: /2024/09/16/gardal/

---
He esbrinat que va a passar a l'aeroport de Pereira. Un enigma resolt a mans d'un jove recepcionista. Ell és veneçolà i li he explicat la història.

Sabia de què li parlava i fins i tot m'ha dit que hi havia un nom per això. La noia era la _gardal_ de l'home. Altrament dit, amant, _sugar daddy, el otro, cacho, cuerno_, etc. Té molt noms. És una pràctica comú. Un home gran amb una noia joveneta. Ell la sustè econòmicament a canvi de tenir-hi relacions, per això mai reconeixerant la seva relació públicament. Ni un ni l'altre. Un per infidel i l'altre per vergonya.



M'encaixa amb el que em va passar com anell al dit. No sabia si era tràfic humà o engany premeditat. Però veig que no, els dos estaven prou conformes amb el tracte.



La noia sortirà de festa amb les seves amigues joves. Potser coneixerà nois de la seva edat, s'ho passarà bé, però quan l'home la passi a buscar, marxarà com un llampec als seus braços.



Està horriblement normalitzat em diu en Carlos.



De la mateixa manera que les relacions amb menors. No és extrany sortir amb menors si prèviament has convençut al pare.



Tot això, tot i sonar horrible, em fa reflexionar. En un món amb drogues, delinqüencia i pobresa, trobar una estabilitat fruit d'un adult respectat pot ser més atractiu que buscar-se la vida al carrer. La pobresa, de nou, és la culpable de molts àfers injustos que passen al planeta. No haver-la viscut ha fet que mai haguem de conformar-nos amb quelcom millorable a canvi de no patir un mal pitjor.

---
author: marcllm
category:
  - uncategorized
cover:
  alt: IMG20250116135537
  image: /wp-content/uploads/2025/01/img20250116135537.jpg
date: "2025-02-13T03:35:55+00:00"
draft: "true"
guid: https://atlesdevidessecretes.wordpress.com/?p=401
title: Tempus fugit
url: /

---
No somio gaire, o almenys, no recordo què somio. Això si, tinc somnis que es repeteixen i que em fan ressorgir alguna inseguretat del passat.

A més, no sé si ho somio o ho penso mentre estic a una fase superficial del son, però les dos estan relacionades amb els estudis. Crec que no haver sigut un bon estudiant em torna al subconcient.

Una és que torno a les classes del batxiller per tenir millor nota de tall. Cosa que tinc clara que no faria, però dec tenir l'espina de no haver tret millor nota. No ho sé.

La segona és apuntar-me a la universitat, però no anar a classes. De fet, en el somni, no sé quan són les classes o els exàmens i sento una angoixa de no saber quan ni com he de cursar els estudis.

Em vaig treure una carrera que en alguns moments m'interessava, i en d'altres era més patiment que plaer.

Ara, tinc un somni freqüent desbloquejat.

Haver tornat a casa abans d'acabar el meu temps de viatge.

Crec que els tres tenen a veure amb no aprofitar les oportunitats. El meu dia a dia és més tranquil que això, tinc la sensació que si que aprofito el meu temps, però clarament el subconscient vol exprémer el meu temps millor, suposo.

_Tempus fugit, ergo carpe diem_.

* * *

Parlant de somnis, en Morfeu va fer de les seves l'altre dia. Crec que dec trobar a faltar a casa, pel que vaig somiar.

Arribava a la cuina, obria la porta i tota la família hi era, cosins i avis inclosos. No semblava cap celebració, semblava un esmorzar. Un dia qualsevol. Jo passava a saludar tothom, fins que, en acabat, dubtava.

No podia recordar com havia arribat allà. Quan mirava el mòbil, no trobava el dia que érem. No recordava haver agafat cap avió de tornada.

Fins que em desperto.

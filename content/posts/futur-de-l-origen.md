---
author: marcllm
category:
  - uncategorized
cover:
  alt: IMG20250122224423
  image: /atlesdevidessecretes/wp-content/uploads/2025/01/img20250122224423.jpg
date: "2025-01-23T23:01:28+00:00"
guid: https://atlesdevidessecretes.wordpress.com/?p=444
title: Futur de l'orígen
url: /2025/01/23/futur-de-lorigen/

---
Sembla un oxímoron, però té sentit, i m'explicaré. El futur de l'orígen és un títol per parlar del projecte que hi ha al mercat de l'orígen de l'amazones.

Més que un mercat, és una cruïlla de camins. Les parades d'aquest mercat són de venedors amb productes locals de l'amazones. Són indígenes venent elements ornamentals, immigrants veneçolans oferint menjars de fusió Veneçuela-Brasil. Persones de les proximitats de Manaus amb productes de cosmètica natural, cachaça - el licor de la caipirinha, verdures, fruites i demés productes.

Aquest mercat ocupa un espai en contrucció, o més aviat, remodelació. El complex d'edificacions no tenen cap ús, s'estan refent totes per crear un sol edifici que contingui el nou mercat. El projecte és refer aquest mercat, que ara no hi ha res, però que curiosament, abans de ser edificis dedicats a altres fins, era un mercat. Tot això, es porta a terme mentre s'ocupa una petita part de tot aquest gran espai, dedicat a un petit mercat temporal - les paradetes de les que parlava-, que espera la remodelació amb moltes ganes.

Espero que l'antítesi ara tingui sentit. El resum està clar, és un petit mercat, que va ser un antic mercat, que serà un nou mercat.

El projecte em resulta interessant, i demano a alguns protagonistes que em facin de models per tenir imatges sobre la història.

Me n'adono que la majoria són dones. Hi ha pocs homes, però algun es suma als retrats. Després d'un, demano que vingui el següent, com si fós la cua per demanar regals als reis. Hi ha cert entusiasme i m'expliquen la història de cada parada, junt a les ganes de ser part del futur mercat.

![](/atlesdevidessecretes/wp-content/uploads/2025/01/img202501222236115388815327578735813.jpg?w=1024)Diana![](/atlesdevidessecretes/wp-content/uploads/2025/01/img20250122223515910893095902067320.jpg?w=768)Cacic José![](/atlesdevidessecretes/wp-content/uploads/2025/01/img202501222234286483815672533530478.jpg?w=1024)Leste![](/atlesdevidessecretes/wp-content/uploads/2025/01/img202501222234155237814448905685180.jpg?w=1024)Ceisa![](/atlesdevidessecretes/wp-content/uploads/2025/01/img202501222233567145773289237604068.jpg?w=1024)Naza Nilda![](/atlesdevidessecretes/wp-content/uploads/2025/01/img202501222233022534249133806150514.jpg?w=1024)Anaye![](/atlesdevidessecretes/wp-content/uploads/2025/01/img202501222232476917250401544647265.jpg?w=1024)Juliana![](/atlesdevidessecretes/wp-content/uploads/2025/01/img202501222232164308529450429964293.jpg?w=1024)Ana Morales

- La Diana prepara menjars amb la seva filla Denysse.
- El cacic ven artilugis de la seva comunitat i tatua.
- La Leste ven productes cosmètics naturals.
- La Ceisa té una floristeria.
- La Naza, l'Anaye i la Juliana venen ornaments fets naturalment per la seva comunitat.
- L'Ana Morales ha creat una cuina de fusió de sabors veneçolans i brasilenys.

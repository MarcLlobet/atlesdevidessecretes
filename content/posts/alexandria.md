---
author: marcllm
category:
  - uncategorized
cover:
  alt: IMG-20241209-WA0002
  image: /atlesdevidessecretes/wp-content/uploads/2024/12/img-20241209-wa0002.jpg
date: "2024-12-17T18:43:45+00:00"
draft: "true"
guid: https://atlesdevidessecretes.wordpress.com/?p=380
title: Alexandria
url: /

---
Una gran capital com és Buenos Aires, o Bs As, té factors similars als de les grans capitals. Després d'un temps sense percebre cap d'aquestes fragàncies, hi ha quelcom que em recorda a Barcelona.

Les grans capitals tenen aquesta sensació "x", que puc sentir i relacionar.

És un comportament humà comú de les ciutats tecnològiques modernes, diria. Les ciutats amb béns i serveis que satisfan les necessitats dels ciutadans. Els fan prescindir d'altres minúcies sense importància.

La comoditat i recursos fan que la cooperació sigui prescindible. El caliu dels desconeguts és innecessari quan el teu cercle proper conviu i no li falta res important.

La comunicació entre individus fora del cercle, és un extra que no interessa a ningú. Fins i tot, no convé. La ciutat proveeix de serveis suficients per mantenir un entreteniment constant.

Aquesta activitat continua pot tenir forma de restaurants, exercisis, balls de saló... En fi, de tot.

La ciutat fa ús de les eines necessàries per a que el sistema funcioni. Transport públic, tecnología, distribució urbana, barris segregats per classe econòmica, negocis ben confeccionats, etc.

No sé si s'hi podria afegir el canvi generacional. Les noves generacions no es comporten igual. Pot haver sigut  el mòbil, la música, o no sé ben bé què. Alguna cosa és diferent, però.

Jo sóc de la Roca del Vallès, i desde sempre vaig detectar un comportament diferent a la ciutat adjacent, Granollers. Aquella mateixa diferència la vaig veure acusada amb Barcelona.

La gent no feia contacte visual. No es dirigia a tu, a no ser que tu et dirigissis a ells. Éren capaços de parlar grupalment sense presentar-se. Les ganyotes de salutació, agraïment, o fins i tot cofoi, eren, en efecte, ganyotes.

I és que a la ciutat no es practiquen els moments en què compartir, no passi per un servei capitalista. No demanen favors, no ofereixen accions, o fan colaboracions que no passin per un intercanvi ja contemplat com a negoci.

Potser sóc un exagerat, però si anem amb auriculars posats, i ens posem unes ulleres tecnològiques pel carrer, ja només falta ficar-nos a una banyera per estar immersos a _Matrix_.

És la mateixa gent que es sorprèn quan li parles tot i anar de costat a l'autobús. O convulsionen quan et dirigeixes a ells a una parada de metro. O s'aparta, quan preguntes pel carrer.

La mateixa gent que pagarà per fer una activitat amb tu. I un cop pagant, acceptarà tenir una mínima conversa. Perquè pagar normalitza les coses. Deixa que el parlar i coneixe's sigui sempre part d'un servei.

La mateixa gent que si et fa un cop d'espatlla per l'aglomeració, no dirà un "perdó" cordial i seguirà endavant. Perquè a no ser que pagui, no se n'adona que a part d'ells mateixos, hi ha més gent.

Això és el que m'extranya més. Estem a una ciutat. A les ciutats hi ha molta gent. Però no els hi interessa saber-ne res, a no ser que sigui per treure'n algun profit.

Aquesta realitat que plantejo és el que palpo a BBAA. La mateixa que sento a Barcelona desde fa deu anys. I no sé si és nota, però a part de detectar-la amb molta facilitat, la detesto.

La detesto sabent que és un comportament del qual no pots fugir. És una actitud que acabes plagiant encara que sigui involuntàriament.

Moure's sense mirar a ningú als ulls. Passar per davant de tots i no mirar enrere. Una selva de ciment. Una ciutat.

La sensació és - Sabeu quan aneu a la muntanya, mireu als ulls de la persona i li dieu ben alt, "Molt bon dia!" - Doncs al contrari.

I és fantàstic poder desitjar un bon dia.

Ara, és fan aplicacions per poder parlar. Per donar l'oportunitat a la gent d'atrevir-se a dirigir-nos a algú. La mateixa que hem perdut, per no parlar. I que es fa més difícil recuperar amb l'eina d'estupidització que hem creat. La qual hem d'utilitzar, perquè sinó no en sabem.

Tot això serà així. I un dia, suposo que seguint la premonició que la pel·lícula _Her_ fa, estarem sols, a un menjador amb tot el que volguem, preguntant en veu alta: "Alexa, pots ser amiga meva?"

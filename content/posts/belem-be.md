---
author: marcllm
category:
  - uncategorized
cover:
  alt: IMG20250201150026
  image: /atlesdevidessecretes/wp-content/uploads/2025/02/img20250201150026.jpg
date: "2025-02-03T13:27:31+00:00"
guid: https://atlesdevidessecretes.wordpress.com/2025/02/03/belem-be/
title: Belem, bé
url: /2025/02/03/belem-be/

---
He passat uns dies a una ciutat plena de coses. Belém, on va néixer el mesies brasileny, té la baia do guajará que desemboca a l'oceà Atlàntic. Pots triar entre aigua salada o dolça. A més, plou sovint, mullar-se no és un problema si vas amb l'indumentària adequada. La gent d'aqui ja està acostumada.

Cal portar flip flops - sandàlies mullables, roba d'estiu i deixar que la pluja et mulli. Total, quan surti el sol, es tornarà a assecar.

Vaig poder comprovar que la pluja no era freda i es feia agradable.

En una d'aquestes pluges, cau un xàfec fort, mentre estava al lloc més xulo de Belem. El en parc de les garses. Sabeu quin és l'animal que hi ha al parc de les garses? El flamenc, entre d'altres. També hi ha el nostre inestimable amic, l'iguana, un ocell negre, i un ocell vermell viu amb bec en forma curvada.

Sigui com sigui, la pluja ens va afectar a tots els éssers animals, nosaltres i ells.

![](/atlesdevidessecretes/wp-content/uploads/2025/02/img202502011458083310420935691962510.jpg?w=1024)Garses sota la pluja

Per sort les garses tenen plomes _goretex_, així que porten l'impermeable posat. La seva técnica infalible per no agafar fred és encongir el seu llarguíssim coll. La garsa no és tonta, i sap de sobres que no hi ha buffs tant llargs i prims al mercat. Ni un mitjó li quedaria bé, pobre.

El seu primíssim caparró, que gairebé no veus si te la trobes de cara, junt al coll llarg i prim, el qual s'ennuagaria si s'empassés una avellana, fan que la garsa utilitzi el seu bec com una arma que surt disparada quan veu bitxets, cuquets, i altres insectes fastigosos.

![](/atlesdevidessecretes/wp-content/uploads/2025/02/img202502011437478973963661956761849.jpg?w=1024)Garsa marcle

Els peixos que no caça la garsa, són els que trobem al mercat de Belém, osigui tots. Sobretot els peixos de riu, en la seva amplíssima varietat.

El mercat, al costat de l'aigua, és molt gran. És un mercat normal, però m'hi trobo una botiga especial amb fruites que només es troben en la zona. La Carmen em va deixant provar totes les fruites que desconec, que són totes. Tucuma, bicuri, taperebá, i d'altres amb noms estranys i difícils de recordar.

A prop, les botigues dels sucs, també em deixen provar la versió líquida de les fruites.

En general, veig que hi ha dos productes que són estrella i no poden faltar. La tapioca i el jambú.

La tapioca, o farina de yuca, s'utilitza per crear moltíssims subproductes. Es troba en gelatines, en masses semblants al pa, en una espècie de crispetes, en galetes, etc.

![](/atlesdevidessecretes/wp-content/uploads/2025/02/img202502011209094295266023089487832.jpg?w=768)Roscó de tapioca

El jambú, una planta molt estimada per la gent, provoca un efecte estimulant. Com si fós jengibre amb bombolletes d'aigua amb gas. Es fa de tot amb això, xocolata, oli, conserva, picant, menjars típics, etc.

![](/atlesdevidessecretes/wp-content/uploads/2025/02/img202502011353222715833260454171372.jpg?w=768)Jambú

A part, extraoficialment, he fet dues paradetes a cosetes que hi ha Belém que m'agraden.

Una, feia dies que volia veure la pelicula de Nosferatu. Recuperant el nom de la película original de les històries del compte Dràcula.

_No fa rato_ ni res que l'esperava.

M'ha agradat molt.

La segona, trobar una cafeteria amb cafè d'especialitat. Ja sabeu que ara només puc beure cafè bo. I que el cafè d'especialitat és aquell que té una puntuació de 80 o més, segons els catadors certificats, com un servidor.

---
author: marcllm
category:
  - uncategorized
date: "2024-12-04T22:12:18+00:00"
draft: "true"
guid: https://atlesdevidessecretes.wordpress.com/?p=375
title: ""
url: /

---
### Tipus de llibertat

El dilema és en quin concepte de llibertat creiem:

O bé, **deixar fer**, llibertat com deixar fer el que creguis en funció del teu entendre.

O, **"el saber us farà lliures"**, llibertat compartint coneixement per brindar una posició de més consciència de l'entorn per actuar en funció d'un enteniment més enriquit.

### Context

Crec que vaig explicar-me prou bé quan vaig posar en context aquests dos punts, però sempre hi ha gent que no vol entendre el que dius. Així que m'explicaré, en aquest tema tant controvertit i controvertible.

Les comunitats indígenes tenen una visió molt diferent a la nostra. No comparteixen gran part del que creiem ni fem. No només això, la seva afinitat cap a l'home civilitzat és poca. Hem d'acceptar que siguem una part important dels problemes que preocupen el seu món.

Ara bé, com ens hem de comunicar amb ells? Ho hem de fer? Els hem de deixar totalment en pau?

La resposta és complexa. Hi ha moltes comunitats, i cada una té una realitat diferent. Unes, poques, tenen zero contacte i són totalment autònomes. D'altres, tenen una relació estrictament comercial. Algunes, reben educació d'alguns àmbits de la nostra societat. N'hi ha que estan totalment integrades.

Aquesta relació respecte nosaltres, fa que la resposta pugui variar. I si ho fa, podríem estar sent incongruents o almenys injustos amb el tracte que oferim a uns i altres.

És a dir, si dic que hem de deixar en pau a les comunitats amb les que no hem tingut contacte, però hem de mostrar la nostra visió a les que tenim un mínim contacte. Podem estar cometent l'error de ser injustos amb el primer per no mostrar-li res.

D'altra banda, no té sentit que ensenyem les nostres idees a algú que sobreviu autònomament i clarament, no està interessat en coneixe'ns.

Per tant, diria que el que s'ha de fer és  compartir coneixements en funció de l'escala d'interès i dels espais compartits.

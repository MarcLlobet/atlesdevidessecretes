---
author: marcllm
category:
  - uncategorized
cover:
  alt: Screenshot_2025-02-21-19-54-22-19_40deb401b9ffe8e1df2f1cc5ba480b12
  image: /wp-content/uploads/2025/02/screenshot_2025-02-21-19-54-22-19_40deb401b9ffe8e1df2f1cc5ba480b12.jpg
date: "2025-02-22T14:30:29+00:00"
guid: https://atlesdevidessecretes.wordpress.com/?p=528
title: Dino bug
url: /2025/02/22/dino-bug/

---
El joc del dinosaure que salta cactus.

![](/wp-content/uploads/2025/02/screenshot_2025-02-21-19-54-22-19_40deb401b9ffe8e1df2f1cc5ba480b121707999265905672874.jpg?w=1024)

Tots tenim un tiranosaure rex quan no tenim connexió. Em refereixo al navegador, no al monstre interior.

Hi va vàries coses que m'inquieten del joc. He decidit plantar-me, donar la cara i parlar-ne ja.

- Si el dinosaure perd per punxar-se amb un cactus és que no ha vist _juràssic park_
- La temàtica no té sentit. Si saltem cactus, el personatge no hauria de ser un mariatxi? o un _cowboy_? O dinosaure i meteorits?
- En tot cas, que té a veure això amb que no tinguis connexió? Potser la temàtica hauria de ser robots, antenes o endolls.

Guió del joc a part, heu intentat jugar mai a aquest joc un cop teniu internet? No es pot. Si tens internet, no pots seguir jugant. D'acord, és un entreteniment, però dóna'ns l'opció de jugar-hi! El joc era amb l'animaló saltimbanqui, no amb els nostres sentiments!

A més, el joc no té nom. No el pots cercar apropiadament. Es "el joc de quan et quedes sense internet al chrome".

* * *

Després d'analitzar-ho una mica, sense que ningú ho hagi demanat, faig l'exercisi d'imaginar-me com crearia el joc.

A mesura que avança el personatge, tenim una puntuació que incrementa indicant-nos que hem arribat més lluny. Al costat, tenim la nostra marca personal.

M'he estat fixant que cada vegada que fas una partida, l'escenari canvia.

Començant el joc, la mascota comença a córrer. Tenim un marge de temps per a que els primers perills apareixin. Aquest mateix espai sense obstacles, es repeteix cada certs punts, com si fós un nivell del joc.

Un clic podria fer que es mostrés un dino corrents sobre un espai buit. Així es tindria temps per generar la resta del primer nivell, que vindria a continuació del primer espai buit inicial.

A cada nivell li atribuiria cent punts, per exemple, i així seria automàticament un percentatge d'èxit.

Només superant una part avançada del nivell, generaria el següent nivell. Així evitaríem crear espai innecessari.

A partir de certs nivells, augmenta la velocitat, apareixen ocells que has d'esquivar o s'inverteixen els colors. Per fer-ho, afegiria condicions a partir de certs nivells, per activar aquestes experiències.

A la generació de l'escenari, li posaria certes restriccions per evitar conflictes. Em refereixo a l'espai entre nivells, o l'espai mínim entre cactus. Sinó, podriem estar generant una missió impossible.

El generador rebrà totes les opcions actives i crearà amb aleatorietat.

* * *

Tot el que acabo de dir, no corregiria  l'incongruència que he trobat.

He començat el joc amb el mòbil vertical i a mitja partida, l'he girat a panoràmic. El joc no recalcula la velocitat en funció de l'ample del dispositiu. Et pots passar el joc en "mode fàcil".

De panoràmic a vertical, versió ràpidaDe vertical a panoràmic, versió lenta

Trobar bugs - o errors de funcionalitat, és valuós per al producte. Aquest no us el cobro Google Chrome. Heu de recalcular la velocitat quan l'aplicació canviï d'amplada.

I a qui pot interessar tot això? Perquè ens ho expliques?

Bé, pot ser interessant si estàs 24 hores a un autobus sense internet, per exemple.

---
author: marcllm
category:
  - uncategorized
cover:
  alt: IMG_20241022_234655
  image: /atlesdevidessecretes/wp-content/uploads/2024/11/img_20241022_234655.jpg
date: "2024-10-23T04:47:00+00:00"
guid: https://atlesdevidessecretes.wordpress.com/2024/10/23/que-no-es-cali-a-cali/
title: Que no es cali a Cali
url: /2024/10/22/que-no-es-cali-a-cali/

---
Per moure't pots agafar un taxi o demanar un cotxe per aplicació.

Si ho fas a través d'una app, sol ser més econòmic. Una plataforma et suggerirà el que costa i els conductors et poden contraofertar la proposta econòmica. Està a les teves mans acceptar-ne una i que et vinguin a buscar.



Pel matí, em moc per Cali demanant un cotxe conduït per una tal Sofia. Tarda una estona a arribar, pujo i anem cap al centre.

Els barris de Cali tenen desnivell i algunes carreteres es creuen fent ponts i passants que pujem i baixen.



En una d'aquestes pujades el cotxe es cala. La marxa era massa llarga per la força que requeria el tram. Estàvem al mig d'una carretera de dos carrils, parats, al carril esquerra, amb cotxes que venien pel darrere.



La Sofia intenta arrencar amb el cotxe parat, però se li dificulta i se li cala de nou.

Jo vaig mirant endarrere preocupat. Ella decideix d'estrenar el cotxe per anar prou endarrere on el terreny sigui més pla per agafar la pujada amb prou esbrenzida.



Em preocupo més i li dic que el que fa és super perillós. Li pregunto algunes vegades, fins que es compleix: - "Vols que condueixi jo?"



Enmig del batibull accelerat de la ronda, surto del cotxe i em canvio al seient de conductor, ella per dins, es mou cap a copilot.



Qui m'anava a dir a mi que anava a fer-me de taxi? Resulta que la Sofia és joiera i fa de taxista a les estones mortes. No té molt per la mà la seva afició i sembla molt més còmode estant jo al volant.



Arribem a destí. Em pregunto si en cobrarà i quant. Però sembla ser conscient del que ha passat i fem un esmorzar abans de que vagi a treballar de joiera.



Em convida al viatge i al cafè. Ens el prenem mentre li explico com utilitzar el fre de mà en ocasions en la que la pujada és dreta.



És tot un personatge. Una exhibició molt alternativa en format persona. Té molt futur,... com a joiera.



A mi m'ha estat bé poder gaudir de l'aventura de ser taxista per un moment.



[![](https://blogger.googleusercontent.com/img/a/AVvXsEgvUWGUSe-lbN1bddtRS1A_Shr7Aw1SzXKeq8NBCQC1JdJHChIwRR4ZuO7d193fsLKMZEA_NjwPyfzU7aTC_pHNA2_FRmGs2-vDaVl9mluZjl_S_EahmuSsmmU-S4lJptb6TMUVxyNgNwCE0F0rmLQODdfUQXtRC1kE1RYKY78ByicYrCMI8mYcR29_zo7m)](https://blogger.googleusercontent.com/img/a/AVvXsEgvUWGUSe-lbN1bddtRS1A_Shr7Aw1SzXKeq8NBCQC1JdJHChIwRR4ZuO7d193fsLKMZEA_NjwPyfzU7aTC_pHNA2_FRmGs2-vDaVl9mluZjl_S_EahmuSsmmU-S4lJptb6TMUVxyNgNwCE0F0rmLQODdfUQXtRC1kE1RYKY78ByicYrCMI8mYcR29_zo7m)



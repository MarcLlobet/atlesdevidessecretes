---
author: marcllm
category:
  - uncategorized
date: "2024-09-04T01:23:00+00:00"
guid: https://atlesdevidessecretes.wordpress.com/2024/09/04/escolaritzar-els-indigenes-o-no/
title: Escolaritzar els indígenes, o no
url: /2024/09/04/escolaritzar-els-indigenes-o-no/

---
Quan vaig estar a Teyku amb els Koggi, vaig veure una forma diferent d'entendre el món. Creien en un Déu, un ésser creador de tot, que era indígena com ells. Prèvi a la colonització hispànica va enlairar-se i ara els Koggi, junts amb tres comunitats més, el beneren. No pertànyer a aquestes comunitats et fa més impur. D'alguna manera ens veuen com sers perduts en un món en decaïment.

Amb qui parlava, en Julian, no sabia la seva edat. Després de pensar-hi vaig entendre que no els cal saber el temps, ja que al Carib, sempre fa el mateix temps. No s'han detingut a estudiar astrologia perquè no l'han necessitat.



Heus aqui el dilema.



Reben classes de castellà, de naturals , socials i bàsicament de les coses tal i com les entenem nosaltres. La pregunta és: Cal?

Indubtablement, crec que el coneixement és clau per avançar, i segurament compartir-lo els farà avançar com a societat. Però em faig la reflexió següent, si no l'han necessitat fins ara, potser no és bo escolaritzar amb una educació que carrega no només coneixement, sinó valors. En l'educació que reben, trobaràn contradiccions amb el que han cregut durant centenars d'anys.

D'altra banda, ciència i religió és van separar amb un motiu. No és possible demostrar l'existència de Déu. Tampoc és possible demostrar el contrari.

Seria ideal creure que es pot educar i conversar el seu existencialisme, pwrò això també em porta a altres dubtes.

Amb quin fi? És una societat que no es vol integrar amb la civilització. Podem considerar no occidentalitzar-los?

Com podem ajudar sense esborrar la seva identitat i deixar-hi la nostre petjada?

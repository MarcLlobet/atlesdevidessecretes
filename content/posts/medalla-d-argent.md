---
author: marcllm
category:
  - uncategorized
cover:
  alt: IMG20241221065116
  image: /atlesdevidessecretes/wp-content/uploads/2025/01/img20241221065116.jpg
date: "2025-01-01T18:05:03+00:00"
guid: https://atlesdevidessecretes.wordpress.com/?p=399
title: Medalla d'argent
url: /2025/01/01/medalla-dargent/

---
Sóc a un autobús anant des de Mendoza a Santiago de Xile.

He estat al sud, a la capital, i a l'oest. Sempre seguint les recomanacions dels locals per descobrir una mica més la versió autèntica.

El recorregut a sigut Ushuaia, Calafate, Chantel, Buenos Aires i Mendoza. D'Ushuaia al Calafate ja havia creuat la frontera a Xile passant per Punta Arenas i Puerto Natale.

Ara, sent a Mendoza, Santiago de Xile és molt proper. Dic "molt proper" relatiu a qualsevol altre destí.

Mendoza és una província formada sobre desert. No hi ha res una vegada en surts. El vi n'és el principal atractiu turístic. Hi ha moltíssimes bodegues que ofereixen visites i degustacions.

L'Aconcagua és a prop. Un muntanyot de 7000m que necessita equipament, preparació, i ja de pas, una inversió massa generosa. El deixo per més endavant.

Buenos Aires capital té un centre petit. Un moll costerer bonic per fer-hi un passeig. El barri pròxim a l'estadi, la boca, molt humil, amb parts força preparades per rebre el turisme. San Telmo, un barri més bohemi amb bars hipsters, per prendre alguna cosa. Recoleta, un barri pijíssim.

Palermo, un barri gran amb forces coses a veure. Un jardí botànic, un jardí japonès, un parc ple de gent descansant, fent esport, passejant... farcit de cafeteries, bars i moltíssima vida nocturna.

La combinació de la colonització espanyola junt a l'immigració italiana fa que un accent divertit i pròxim vagi sonant allà on vaig. I al revés, només que emeti un parell de paraules, ja identifiquen que no sóc d'allà.

_**Què t'ha semblat?**_

Crec que és bo veure l'entorn. Les distàncies, les muntanyes, l'aridesa. No te'n pots fer a la idea a no ser que ho vegis.

M'agrada el caràcter argentí, crec que ens entenem. En general, he vist gent molt desperta, amable i divertida.

Econòmicament, els preus han pujat, el cost de vida és alt i es nota sobretot en el feix de bitllets que has de portar a tot arreu. La majoria de bitllets són de mil. Si vols pagar un dinar normal pagaràs deu mil. Et toca treure deu bitllets de mil i comptar-los com un narcotraficant.

Sent totalment sincer, les experiències que hi he tingut no han sigut res de l'altre món. És un ciutat en la que convé moure's molt, conèixer gent, fer plans, sortir i caminar kilòmetres. La inseguretat crea una desconfiança a la gent que fa que no sigui tant fàcil trencar el gel. Associo aquest factor al ritme de la ciutat. Ho he vist també a Barcelona.

L'encant de la ciutat s'acaba força ràpid, per passar a les residències. L'eixample de maçanes són de cases amb tanques, que s'extenen fins l'infinit. El liberalisme extrem m'ha sobtat. La falta de òrgans públics, activitats municipals, o associacions es troba a faltar.

_**Però aviam, diga'm què t'ha semblat? Dona'm una resposta ràpida, que pugui processar i entendre. Per favor, no vull tants detalls, només saber si t'agradat. No puc retenir tants detalls.**_

Ha estat bé.

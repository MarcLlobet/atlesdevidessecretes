---
author: marcllm
category:
  - uncategorized
cover:
  alt: IMG_20241102_164123
  image: /wp-content/uploads/2024/11/img_20241102_164123.jpg
date: "2024-11-03T00:42:00+00:00"
guid: https://atlesdevidessecretes.wordpress.com/2024/11/03/alenjandro-caporicci/
title: Alenjandro Caporicci
url: /2024/11/02/alenjandro-caporicci/

---
L' Alejandro i jo som els voluntaris de l'hostal el viajero i com a tal, compartim la major part del temps junts.

És tot un personatge replet d'històries que va explicant a mesura que passen els dies.

El seu tarannà és seré, despert i tranquil. Un noi d'argentina, observador, de 34 anys que li agrada fer pulseres, crear formes amb globus allargats, fer malabars amb pilotes i que li fascinaria perdre la poca por que té per fer de pallasso.

![](/wp-content/uploads/2024/11/image.jpg?w=1024)

Hem compartit part del viatge en temps diferents. Ha estat a Colòmbia, i fins i tot ha passat per Cali en la mateixa finestra de temps en el que vaig ser-hi.

Crec que compartim la manera de llençar-nos al desconegut i conèixer la gent per tenir una perspectiva més local i autèntica. Tot i que pel que m'explica, ha passat temps en barris força pobres, venint desde lluny fent autostop, sense gastar un sol cèntim.

La seva cerca personal fa que les mesures que pren siguin més radicals, però crec que troba el que està buscant. Una conformitat amb poc, mentre valora les coses immaterials realment importants.

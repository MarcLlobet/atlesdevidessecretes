---
author: marcllm
category:
  - uncategorized
cover:
  alt: IMG20250220174403
  image: /wp-content/uploads/2025/02/img20250220174403.jpg
date: "2025-02-22T14:15:55+00:00"
guid: https://atlesdevidessecretes.wordpress.com/?p=519
title: Escull escull, es cull?
url: /2025/02/22/escull-escull-es-cull/

---
Per entendre'ns, escull és _l'arrecife_, en català, entre d'altres.

A Natal, n'hi ha. Les pedres fan de barrera amb el mar obert i creen una piscina natural amb aigua calentona.

Hi ha dunes que arriben a l'aigua. Mai havia vist un accident geogràfic així.

Cal dir també que pot ser perillós pujar a les pedres. Les onades et poden emportar perquè piquen amb força, i això et pot fer caure. Això seria un accident en un accident geogràfic.

No només això, hi ha platges increïbles. Diferents tipus de platja en una mateixa ciutat, fent que sigui un lloc especial.

![](/wp-content/uploads/2025/02/img202502201704342190138197072967407.jpg?w=1024)Dunes desèrtiques arriben a la Praia de Caperibú

He estat a algunes de les seves platges, unes amb dunes fins al mar. L'altre amb un doble escull, fent piscina per nens petits, piscina i mar.

![](/wp-content/uploads/2025/02/10000651031034745985475150782.jpg?w=1024)Doble escull a la Praia del Medio

Al capvespre faig una capbussada. Una capbussada agressiva. Mai havia vist onades tant altes. Ni com després de trencar-se, t'estiren amb tanta força. M'enfronto a onades que fan la meva altura.

Alguns banyistes atrevits es remullen els genolls. Les onades a aquesta profunditat t'empenyen i et poden fer caure si no estàs preparat.

Unes passes més endins, l'onada et pot picar i acabaràs del revés sobre la sorra amb el banyador mal posat. Tothom es riurà de tu i la teva imatge pública no es recuperarà mai.

Si aconsegueixes esquivar la onada i vas una miqueta més endins, no reps el cop. Això si, prepara't per nadar com en Michael Phelps. En qüestió de segons, la corrent t'emporta i pots estar nadant a les aigües de la Guaiana francesa.

La veritat, fot una por de collons.

No crec que hi hagi socorrista humà que et pugui treure d'un embolic en aquest context. I si hi és, no el vull conèixer.

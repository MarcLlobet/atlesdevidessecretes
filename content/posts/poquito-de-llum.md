---
author: marcllm
category:
  - uncategorized
cover:
  alt: IMG20241101012229
  image: /atlesdevidessecretes/wp-content/uploads/2024/11/img20241101012229.jpg
date: "2024-11-01T12:48:00+00:00"
guid: https://atlesdevidessecretes.wordpress.com/2024/11/01/poquito-de-llum/
title: PoQuito de llum
url: /2024/11/01/poquito-de-llum/

---
A Quito, el canvi climàtic també l'afecta. Hi ha poca aigua per l'escassa pluja. Això fa que els embassaments siguin buits.

Quito és una ciutat que es proveeix d'energia elèctrica exclusivament de les hidroelèctriques. És per això que la mesura que s'adopta, i que de retruc patim, són els talls de subministrament elèctric.

![](/atlesdevidessecretes/wp-content/uploads/2024/11/image-1.jpg?w=1024)oplus\_0

La corrent apareix a les sis del matí fins les deu, amb sort, fins al migdia. I torna a les 6 de la tarda, fins les dotze de la nit, que es talla de nou.

En teoria, serien sis hores amb llum i sis hores sense. A la pràctica, els horaris són irregulars, i no se sap ni quan hi haurà llum, ni quan es pararà.

Aquesta realitat fa molt difícil el funcionament dels negocis i de la ciutat. Quan no hi ha llum, més val que no esperis que cap establiment pugui facilitar-te els seus serveis.

![](/atlesdevidessecretes/wp-content/uploads/2024/11/image-2.jpg?w=1024)oplus\_0

Aquesta nit, és la de Halloween. A l'hostal, hem celebrat la diada amb festa, fins que la corrent ha marxat, a les 12. En grup, hem anat a un dels bars que té i utilitza generador elèctric per prendre algun beure.

Al carrer, l'oferta turística es diferència pels promotors que t'ofereixen un bar 'amb generador'. Un generador que a vegades és amagat, o a vegades està al mig del carrer propagant soroll permanent.

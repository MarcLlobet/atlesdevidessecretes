---
author: marcllm
category:
  - uncategorized
cover:
  alt: "1000050791"
  image: /atlesdevidessecretes/wp-content/uploads/2024/11/1000050791.jpg
date: "2024-10-31T23:18:00+00:00"
guid: https://atlesdevidessecretes.wordpress.com/2024/10/31/amor-en-temps-de-guerra/
title: Amor en temps de guerra
url: /2024/10/31/amor-en-temps-de-guerra/

---
Una amiga molt observadora em diu que el títol del bloc és, i cito textualment - "eurocèntric i colonitzador".

M'ho deia a les 5 de la matinada (a l'Ecuador), així que com a mínim l'hora si que era eurocèntrica.

M'imagino que unes acusacions tant severes les deu haver rumiat abans de dir-les. I vull aprofitar per explicar el títol, malgrat no m'ho hagi preguntat.

Potser, algú del grup de WhatsApp de 16 persones en el que ho deia, també li pot resultar interessant.

També dir que si llegeixes algun dels articles que he redactat, crec que desmenteixo aquesta visió. Però no vull justificar-me, que cadascú opini el que cregui i el que faré és dir perquè l'anomeno - i així es quedarà - 'un nou món'.

* * *

Com comento al post de 'Isotip del bloc', el títol està inspirat en la pelicula de " _The new world_", un grandíssim clàssic que potser no és conegut per tothom.

![](/atlesdevidessecretes/wp-content/uploads/2024/10/image.jpg?w=599)

Aviso. Faré algun spòiler, perquè sinó no puc explicar-me.

La pelicula basada a principis del segle XVII, va sobre com els anglesos volen conquerir els tresors americans i s'assenten en el que posteriorment serà Virgínia.

L'assentament anglès comença a morir-se i contraure malalties. El protagonista s'escapa d'un dels atacs dels indígenes i és salvat per la mateixa Pocahontas.

Crec que la pelicula no va de com es colonitza amèrica, sinó com una civilització suposadament avançada sobreviu a dures penes en un entorn que els indígenes no troben advers.

Vaig pensar en aquesta pelicula perquè precisament, tot i ser en el context de la colonització, ho explica d'una manera en què la Pocahontas salva al conquistador de la mort i esdevé una història d'amor.

* * *

Una de les idees que tenia al començar el viatge, lluny de conquerir res, era conèixer més sobre els indígenes, entendre la seva visió i manera de viure.

L'altre cosa era que no tenia clar on aniria. Per tant mai vaig pensar exclusivament en sudamerica.

El títol és un referència més metafòrica i personal. És 'un nou món' per mi perquè:

- desconec la cultura indígena, m'agrada la diversitat i gaudeixo de veure diferents interpretacions del mateix planeta.
- per primera vegada, deixo temporalment una feina estable corrent el risc de perdre-la, i faig un sabàtic
- m'aventuro a un viatge llarg, la qual cosa no he fet mai abans.
- prenc una decisió pròpia. A vegades he sentit que els canvis m'han vingut i no els he decidit jo mateix.
-  tret de Perú, no he estat al continent sud-americà.
- sempre penso que els viatges són només d'anada, i quan tornes, ets a 'un nou món'.

I crec que això seria tot. Espero que s'entengui i us agradin els motius.

Des d'aquí, amor pel continent sud-americà, el qual tinc la sort d'estar visitant.

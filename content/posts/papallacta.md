---
author: marcllm
category:
  - uncategorized
cover:
  alt: IMG20241118121342
  image: /wp-content/uploads/2024/11/img20241118121342.jpg
date: "2024-11-19T12:33:15+00:00"
guid: https://atlesdevidessecretes.wordpress.com/2024/11/19/papallacta/
title: Papallacta
url: /2024/11/19/papallacta/

---
Un dia complicat. Ple de decisions difícils. Aigua calenta o una mica més calenta? No sabeu com de complicat es fa.

![](/wp-content/uploads/2024/11/img202411181213424988241441539945302.jpg?w=1024)Una de les fonts d'aigües termals

Les aigües termals de Papallacta són un espai perfecte per fer un descans rodejat de muntanyes fredes.

Ahir vaig sortir de Mindo, passant per Quito, i seguidament fins a Papallacta.

Un autobús de dues hores que em va deixar amb la pelicula de Mad Max a mitges. Vaig baixar, ja fosc, enmig de muntanyes i boira. Amb la motxilla gran i les xancletes de viatge vaig començar a pujar al poble.

Papallacta és un poblet petit, que quan te n'adones ja te l'has passat de llarg. Una mica més amunt s'arriba a uns banys termals.

![](/wp-content/uploads/2024/11/img202411181513397159930816852499279.jpg?w=1024)Vida a Papallacta

Trobo un hostal senzillet i dormo en un llit amb quatre mantes totalment necessàries.

L'endemà, després d'entendre que Papallacta és només allò. Vaig als banys termals.

M'hi estic el matí. Veig aigües amb temperatures calentetes i d'altres de temperatura riu. L'ambient convida a les primeres, tot i que tothom sembla saber i repeteix que has de canviar de fred a calent.

L'enemic final espera a l'última piscina de totes. Una petita banyera que sembla inofensiva desde fora, conté lava a l'interior.

Érem pocs els afortunats que ens remullàvem un dilluns pel matí. Crec que he intercanviat paraules amb tots. El més intens, en Nestor.

Un jubilat de 73 anys, que em dóna les seves dues conclusions sobre la vida:

1. No sempre és guanya
1. L'experiència entra per el propi cos

Precisament, li dic, per això viatjo. No puc estar més d'acord. Escric aquest bloc. I fins i tot puc tornar a casa i explicar sobre el viatge, però mai serà el mateix que conèixer un mateix.

Conversem més i arribem a l'inteligència artificial - o arribo, no ho sé. Però començo a descriure com és i com funciona.

Li veig als ulls que és incapaç de desbloquejar el seu propi mòbil, així que li dic que ho ha de veure per si mateix. Obro el chatgpt i ell em pregunta sobre el motiu real de la mort de Albert Einstein.

Jo li dic que allò està bé, però és una mica quantitatiu. Són dades. Li pregunto a ell què li semblaria l'opinió de chatgpt sobre les seves conclusions de vida.

I ha una mica de dubte, però és un si. Escrivim què opina sobre les dues conclusions a les que arriba.

Chatgpt respon amb la seva particular elegància. Sembla que a en Néstor li ha agradat que les màquines apreciïn els mèrits humans.

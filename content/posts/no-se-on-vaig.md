---
author: marcllm
category:
  - uncategorized
cover:
  alt: screenshot_2024-11-12-12-29-39-64_99c04817c0de5652397fc8b56c3b38178673057232485461515
  image: /atlesdevidessecretes/wp-content/uploads/2024/09/screenshot_2024-11-12-12-29-39-64_99c04817c0de5652397fc8b56c3b38178673057232485461515.jpg
date: "2024-09-09T23:15:00+00:00"
guid: https://atlesdevidessecretes.wordpress.com/2024/09/09/no-se-on-vaig/
title: No sé on vaig
url: /2024/09/09/no-se-on-vaig/

---
Veig la costa desde la finestra d'una caravana de divuit persones. Em dirigeixo cap a Cartagena de Indies, mentre repasso les preguntes repetides que ens fem els que viatgem per coneixe'ns.

Quant portes aqui? durant quant de temps viatges? cap a on vas després? per començar. Si s'allarga una mica més, la idea és parlar-nos del motiu de la duració del viatge, a què et dedicaves a casa teva, què t'ha portat fins allà...

Potser la conversa pot arribar a un punt on les preguntes siguin més de l'estil com què penses fer quan tornis a casa.

Estic reflexionant perquè les meves respostes sovint són dubitatives i imprecises.

El que rebo a canvi sol tenir un to força ferm. En general, el turisme sap on va i probablement què hi va a veure.

Jo no.

No tinc ni idea de què hi ha exactament a cada lloc. Però això em fa pensar el següent. Crec que la gent que es queda perplexa preguntant-se com pot ser que no sàpiga on vaig, és la mateixa gent que ha dedicat 2 minuts a llegir una petita descripció del mateix lloc on ens acabem trobant. El que em sorprèn a mi és com pot ser que no els deixi perplexos aquest fet.

El turisme es dedica a fer-se màrqueting. El més probable que passis pel més destacat i que puguis fer referència a la sagrada família si has estat a Barcelona. De fet, serà extrany que no la coneixis i que hagis decidit passar els teus pocs dies a l'Hospitalet de Llobregat.

Tenint en compte això, i que no m'agrada veure tràilers de pelicules perquè fan spòiler, em deixeu viatjar sense saber exactament on vaig, si us plau?

No és que no m'interessi. M'interessa saber com és el lloc. És per això que hi sóc. És per això que, amb l'astúcia que em queda, faré el possible per esbrinar el que més m'interessa. Segurament no serà el mateix que li interessa a altri. Com, qui és el president del govern, quines marques de cotxe hi ha, o si hi ha abundància al supermercats. Són dades quantitatives que poden aportar, o no, valor al context general. Està bé saber-les, no diré el contrari, però són consultes que es poden fer de fora estant.

M'interessa conèixer. I conèixer implica ser-hi. Vull treure conclusions per mi mateix.

Intento conversar amb gent local. Compro cosetes a petits mercats. Vaig a botiguetes i m'hi estic una estona petant la xerrada. Intento passar un bona estona i arrancar algun somriure, quan puc.

No m'interessa tant l'atracció assenyalada com el que considero jo que és la versió qualitativa del lloc.

El meu treball de camp antropològic és arribar a entendre com són la gent. Com fa el seu accent. Què els hi agrada, què mengen, com es comporten. Rascar una miqueta per veure què m'agrada d'ells i què no. En definitiva conèixer la gent, de primera mà. I poder tornar a casa tenint una opinió pròpia de com són allà on he estat.

Quan a mi em responen 'Barça, barça' amb un somriure per dir que sóc de Barcelona, és un gest còmplice però una miqueta buit. Doncs significa que malauradament ignoren com és Barcelona. En canvi, si em diuen 'pa amb tomàquet' em treuen una rialla. M'estan dient que han estat a Barcelona, saben què és Catalunya, que els catalans tenim tradicions i que una d'elles és menjar-nos el pà així.

Amb molt poc, estàs dient molt, i riem perquè ens sentim realment interpelats. Ens agrada què algú hagi dedicat el seu temps a intentar entendre'ns.

A tothom que vulgui saber on vaig, la meva resposta és, a trobar el pà amb tomàquet de cada racó. I no, per mi això no és menys que saber les quatre dades que pots trobar a _google o_ a la revista _lonely planet_. És més i millor.

![](/atlesdevidessecretes/wp-content/uploads/2024/09/screenshot_2024-11-12-12-29-39-64_99c04817c0de5652397fc8b56c3b38178673057232485461515.jpg)
